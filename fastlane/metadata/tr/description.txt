Onion Browser iOS için Tor ağını kullanan, özgün, özgür ve açık kaynaklı bir tarayıcıdır. Size herhangi bir ek maliyet getirmeden, Internet erişiminize uygulanıyor olabilecek engellemeleri güvenli bir şekilde aşmanızı ve kişisel gizliliğinizin korunmasını sağlar.

"iOS üzerinde Tor ile ilgili en iyi şey Onion Browser" - The Daily Dot, 14 Ekim 2015.

The New York Times, The Guardian, Salon, TechCrunch, Gizmodo, Boing Boing, Lifehacker, Macworld, The Daily Dot ve diğer basın organlarında yayınlandı.

ÖZELLİKLER:
• Tor ile İnternet üzerinden gezinin:
- Kişisel gizliliğinizi sitelerin izlemesinden koruyun.
- Ağ trafiğinizi güvenli olmayan kablosuz ağlar ve internet hizmeti sağlayıcılara karşı güvenli kılın.
- Yalnızca Tor üzerinden erişilebilen .onion sitelerine erişin.

• Çevrim içi izlemeye karşı koyun: İsteğinize bağlı olarak betikleri engelleyin, tanımlama bilgilerini ve sekmeleri otomatik olarak temizleyin.

• Ve kişisel gizliliği arttıran diğer özellikler!

SORUMLULUK REDDİ:
- İnternet gezinmesi normal tarayıcılardan ya da VPN kullanımından daha yavaştır. Bu durum ağ trafiğinizin şifrelenip Tor ağı üzerinden aktarılmasından kaynaklanır.

- Onion Browser gelişmiş ağ kısıtlama yöntemlerinin kullanıldığı ağlarda çalışmayabilir. Uygulama bağlantı kuramazsa, bir köprü kullanmayı (ya da farklı bir köprü türü) deneyin. Uygulamayı kapatıp yeniden başlatın.

- Onion Browser uygulamasını kullanmanızdan doğabilecek tüm riskler size aittir. Önemli kişisel verilerin bir mobil aygıt üzerinde bulundurulması her zaman uygun olmayabilir.

** Onion Browser özgür ve açık kaynaklı bir yazılımdır. Onion Browser hakkında daha fazla bilgi edinmek için ve iOS üzerinde Tor gelişimine nasıl katkıda bulunacağınızı öğrenmek için onionbrowser.com adresine bakabilirsiniz **
